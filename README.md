# [Porty, Bajty, Osmibity](https://www.osmibity.cz/)
## Jak fungují, jak se navrhují a jak se programují počítače s procesory 8085, 65C02 a 6809.
### Martin Malý

### Jak jsem psal & podpořte mě!
Psaní knihy je zdlouhavý proces, První knihu jsem psal na plný úvazek čtyři měsíce, druhou knihu jsem psal necelý rok o víkendech a ve volném čase. Text třetí knihy je už z větší části hotov, ale stále zbývá spousta témat, které chci napsat, jen jsem se k nim ještě nedostal. Píšu tedy průběžně, jak okolnosti dovolí.

Rozhodl jsem se ale, že budu text průběžně doplňovat a publikovat. I za cenu toho, že zatím některé kapitoly nebudou hotové, některé nebudou ani napsané, a k některým se ještě vrátím a přepíšu je.

V rámci knihy opět vznikají elektronické konstrukce, ukázkový software, návrhy plošných spojů a další doplňující věci.

Zatím budu publikovat text jako pracovní verzi PDF, a až bude obsah kompletní, přibudou další formáty.

_Kniha vzniká jako e-book s licencí CC-BY-NC-ND, tedy s licencí, která vám umožňuje ji volně sdílet, šířit, číst, ... Licence pouze zakazuje její komerční využití, nebo vytváření odvozených děl. Tedy především publikovat části knihy, ať samostatně, nebo jako součást jiného díla, popřípadě ji šířit za úplatu. Text knihy je a bude volně k dispozici._

*Budu rád, když přispějete na vznik této knihy formou jednorázového či periodického příspěvku. Nezískáte za to nic navíc, jen dobrý pocit, že jste přispěli na vznik něčeho, co vás snad zajímá a baví číst. Všem, kteří se rozhodnou podpořit vznik této elektronické knihy, velmi děkuji!*

[![paypal](https://www.paypalobjects.com/en_US/i/btn/btn_donateCC_LG.gif)](https://www.paypal.me/malycz).

[![Become a Patron!](https://github.com/omenmicro/omenmicro.eu/blob/master/img/become-a-patron-button.png?raw=true)](https://www.patreon.com/bePatron?u=23689010)
